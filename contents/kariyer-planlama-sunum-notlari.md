---
title: Kariyer Planlama Sunum Notları
short: Kariyer planlama için hazırladığım sunumda aldığım bazı notlar. Özellikle web alanında kariyer hedefleyen kişiler için kendi deneyimlerimden bazı tavsiyelerde bulunmaya çalıştım.
date: 17/01/2024
---

> Kariyer planlama için hazırladığım sunumda aldığım bazı notlar. Özellikle web alanında kariyer hedefleyen kişiler için kendi deneyimlerimden bazı tavsiyelerde bulunmaya çalıştım.

## Yazılım sektöründe birçok farklı alanda kariyer geliştirebilirsiniz.

- Gömülü sistem yazılımı
- Siber güvenlik
- Mobil uygulama
- Masaüstü uygulama
- Web uygulaması
- Vb.

## Web alanında neler yapabilirim?

Eğer görsel yönünüz kuvvetliyse ve tasarımcılarla yakın çalışabileceğinizi düşünüyorsanız front-end alanı sizin için uygun olabilir. Front-end bir web uygulamasını açtığınızda ekranda gördüğünüz tüm tasarımların koda dökülmesi ve aksiyonların çalıştırılmasından sorumludur.

Yok eğer işin lojik kısmı daha çok ilginizi çekiyorsa ve arkaplanda neler olduğunu merak ediyorsanız, sistem mimarisinin ve veritabanının kurgulanmasından sistemin en performanslı şekilde çalışmasını sağlamak ilginizi çekiyorsa backend alanında kendinizi geliştirebilirsiniz.

Bunların ikisini de kapsayan fullstack pozisyonu da mevcut ve JavaScript dilinin yaygın kullanımından dolayı da çok popülerdir.

Alternatif olarak PHP de oldukça popüler.

## Web alanında kariyer geliştirmek için hangi özelliklere sahip olmalıyım?

Az önce bahsettiğim teknolojiler aslında çok yeni ve gelişmeye devam eden teknolojiler. Bu sebeple sürekli yenilenen ve güncellenen bir sektörden bahsediyoruz. Özellikle web alanında sürekli yeni güncellemeleri ve piyasayı takip etmeye açık olmalısınız. Yeni şeyler öğrenmek sizin için zor olmamalı. Her ay bir öncekinden daha hızlı, daha performanslı veya daha kolay olduğunu iddia eden frameworkler çıkıyor ve bunları öğrenip denemek size keyif veriyorsa bu alan size göredir.

Sözün özü nispeten native mobil geliştirme, gömülü sistemler veya bir makine mühendisliğindeki doygunluk ve oturmuşluk web sektöründe hakim değil. Sürekli kendinizi geliştirmeli ve güncel teknolojileri öğrenmelisiniz.

## Nasıl başlarım? Ne öğreneyim?

Sadece başlayın! Elinizi kirletmeden hiç bir şey öğrenemezsiniz. Web alanında en çok kullanılan yazılım dili JavaScript’tir. Front-end tarafında arayüz geliştirmek için önce HTML, CSS öğrenip sonra JavaScript ile modern frameworkleri öğrenmek güncel bir yol haritası olacaktır.

Benim öğrencilik zamanlarımda kullandığım bir taktikten bahsedeyim:
Az önce bahsettiğim temel şeyleri öğrendikten sonra öğrenmeniz gereken çok fazla araç gereç var. Bunların ne olduğunu ve ne iş yaptığını anlamak için iş ilanı sitelerini kullanabilirsiniz. Front-end veya back-end alanında tercih yaptıktan sonra bu alandaki ilanları açın ve istenen özellikler kısmındaki teknolojileri tek tek araştırın ve ne iş yaptıklarını anlamaya çalışın. En önemlisi elinizi kirletin!

Zamanla bildiğiniz terimlerin, bilmediklerinizden fazla olduğunu görmeye başlayacaksınız :)

### roadmap.sh

Yazılım geliştirmeyi öğrenme sürecinde kaynak, içerik ve yol gösteren bir web sitesi. Frontend, Backend, Full Stack, DevOps gibi birçok alanda yol haritaları içeriyor.

## Cloud & Serverless

Bu teknolojileri kullanmayı öğrendikten ve bir seviyeye geldikten sonra kesinlikle cloud teknolojilerini öğrenin. Front-end veya back-end geliştirici olarak çokça kullanacağınız ve işinizi çok kolaylaştıracak bir teknolojidir. Kullanımı oldukça yaygındır ve gelecekte daha da yaygınlaşması bekleniyor.

Bknz. AWS, Azure, Google Cloud

## Yeni nesil mentor: ChatGPT

ChatGPT! Kendisine çok güvenmemekle birlikte, kullanmaktan çekinmeyin. Birçok alanda çoğunuzun bunu kullandığını biliyorum ama öncesinde yazılım öğrenirken bir mentor bulmak ve sorularına cevap bulmak bu kadar kolay değildi. ChatGPTyi bir beyin fırtınası aracı olarak kullanmanızı ve ondan öğrendiğiniz topicleri araştırarak kendinize katmanızı tavsiye ederim.

_ChatGPT’nin bazı kullanım alanları:_

- CV düzenletmek
- LinkedIn düzenletmek
- Cover letter yazdırmak
- Test yazdırmak
- Mentorluk
- Bug çözme

## Bonus: Github Student Developer Pack

Github, öğrenciler için bir paket sunuyor ve içerisinde ücretsiz kullanabileceğiniz birçok araç mevcut. Tek ihtiyacınız bir öğrenci maili. Bu fırsatı kesinlikle kaçırmayın.

Paket içerisindeki avantajlardan bazıları:

- DigitalOcean 1 yıllık 200$ credit
- Azure 100$ credit
- Termius ücretsiz erişim
- Mailgun 20,000 bedava mail gönderme
- Github Pro
- FrontendMasters 6 ay erişim
